[
    {
        "title": "Tesla misstänks för brott efter Elon Musks twittrande",
        "description": "Enligt nyhetsbyrån Bloomberg har U.S. Justice Department inlett en brottsundersökning mot Tesla efter det att Elon Musk twittrat lite väl mycket om att företaget eventuellt skulle köpas ut från börsen.\nDet var förra månaden som Musk twittrade att finansieringen för att köpa ut Tesla från börsen var säkrad och detta drev upp kursen på Teslas aktier. Senare visade det sig att den eventuella finansieringen var långt ifrån säkrad och det hela slutade till sist med att något utköp från börsen inte längre var aktuellt. \nU.S. Justice Department undersöker nu om det hela skulle kunna klassas som bedrägeri och om det i så fall eventuellt skulle kunna bli tal om åtal mot Tesla och/eller Elon Musk. En talesperson för Tesla har kommenterat den pågående utredningen:\n\"Last month, following Elon’s announcement that he was considering taking the company private, Tesla received a voluntary request for documents from the DOJ and has been cooperative in responding to it. We have not received a subpoena, a request for testimony, or any other formal process. We respect the DOJ’s desire to get information about this and believe that the matter should be quickly resolved as they review the information they have received.\"",
        "category": "BilTesla"
    },
    {
        "title": "Elon Musk verkar sugen på att haka på till månen",
        "description": "Igår blev det klart att den japanske mode-miljardären Yusaku Maezawa kommer att bli SpaceX förste rymdturist och han verkar rätt sugen på att även Elon Musk ska hänga med på resan.\nMaezawa har köpt alla passagerarplatser på SpaceX månuppdrag som enligt deras planer ska gå av stapeln redan 2023. Man tänker ta sig dit i SpaceX kommande raket BFR som på pappret ska kunna ta med sig över hundra passagerare i framtiden. Till månen är det tänkt att Maezawa kommer att åka tillsammans med skeppets besättning och upp till åtta konstnärer vars resor Maezawa kommer att betala. \nUnder en presskonferens efter gårdagnattens presentation fick Musk frågan om han själv var sugen på att rymdturista. Han svarade då att han inte riktigt visste det men att Maezawa  hade föreslagit att han skulle hänga med på den kommande måntrippen. Musk avslutade det hela med att säga att kanske både han och Maezawa skulle åka till månen 2023 men det var tydligen svårt att avgöra om detta skulle tolkas som ett skämt eller inte.",
        "category": "VetenskapRymden"
    },
    {
        "title": "Ny trailer för The Last Remnant-remaken",
        "description": "En ny trailer för den remastrade versionen av The Last Remnant har släppts och i den jämförs grafiken mellan Xbox 360-versionen med PS4-varianten. \nThe Last Remnant kommer släppas 6 december till Playstation 4.",
        "category": "SpelMultiplattform"
    },
    {
        "title": "Sverige hoppar över EU:s vätgas-satsning",
        "description": "Igår skrev  EU:s energiministrar under en deklaration som innebär att 25 av EU:s medlemmar ska göra en gemensam satsning på vätgas. Det innebär att de ska undersöka hur vätgas kan användas som energilagring och som potentiellt bränsle inom energi- och transportsektorn skriver Aktuell Hållbarhet. \nSverige har dock som ett av få EU-länder valt att ställa sig utanför den här satsningen. Anledningen till det är att Sverige anser att EU fokuserar för mycket på vätgas som energibärare. Till Aktuell Hållbarhet säger Miljö- och energidepartementet:\n\"Det är väldigt positivt med förnybar vätgas men problematiken som vi såg det var att det blev väldigt stort fokus på en energibärare, det vill säga vätgas. Inom vår energiforskning försöker vi främja alla tekniker. Det var skälet till att vi inte skrev under. Men Sverige kommer att fortsätta att vara en konstruktiv part.\"\nEtt av syftena med vätgas-samarbetet är att försöka minska EU:s beroende av energi som framställts från fossila källor i Ryssland. I dagsläget är Tyskland det land som satsar mest på vätgas vilket kanske förklarar att världens första vätgasdrivna tåg började köras där den här veckan.",
        "category": "SamhälleEkonomi"
    },
    {
        "title": "Vad tycker andra medier om Apple Watch Series 4?",
        "description": "Ni har säkert redan läst vad Roger tycker om nya Apple Watch, men vad säger resten av världen om den nya klockan? Det kan ni få reda på genom att dra igång videorna ovan och under. För att sammanfatta kommer fjärde generationens Watch med en hel del trevliga nyheter som förbättrad samtalsfunktion, stabilare LTE och riktigt stabila hälsofunktioner. \nApple Watch går att förboka via Apple.se och release sker nu på fredag. Enheten kostar mellan 4795 kronor och 9795 kronor beroende på vilken modell och konfiguration du vill ha.",
        "category": "MacApple Watch"
    }
]